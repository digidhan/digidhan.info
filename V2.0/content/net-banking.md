+++
weight = 0
draft = false
date = "2017-03-09T18:12:19+05:30"
title = "Net Banking"

+++

बँकेत न जाता इंटरनेटचा वापर करून व्यवहार करण्याच्या सुविधेला "नेट बँकिंग" असे म्हणतात. 

बँकेत न जाता इंटरनेटचा वापर करून व्यवहार करण्याच्या सुविधेला "नेट बँकिंग" असे म्हणतात. 

---

## मी नेट बँकिंग का वापरावी ?

1. नेट बँकिंगची सुविधा २४*७ उपलब्ध असते. 
2. व्यवहार करण्यासाठी बँकेत जाण्याची गरज रहात नाही. 
3. आपल्या अमूल्य वेळेची बचत होते.
4. नेट बँकिंग वापरण्यास सोयीस्कर आणि सुरक्षित आहे. 
5.आपल्या प्रत्येक व्यवहाराची आपोआप नोंद होते.

---

## मी नेट बँकिंग कशी सुरु करू शकतो/शकते ?

1. आपल्या बँकेच्या शाखेतून किंवा बँकेच्या वेबसाइटवरून नेट बँकिंग सुरु करण्यासाठी लागणार अप्लिकेशन फॉर्म (अर्जाचा फॉर्म) डाउनलोड करून घ्या.
2. सर्व तपशील भरून, हा फॉर्म आपल्या बँकेच्या शाखेत जमा करा.
3. सर्व तपशील तपासल्यावर बँकेकडून नेट बँकिंग सुरु करण्यात येते. नेट बँकिंगसाठी लागणारा Customer ID आणि पासवर्ड पत्राद्वारे आपल्याला कळवला जातो.
4. नेट बँकिंग activate करण्यासाठी बँकेच्या वेबसाईट  वर नेट बँकिंग अकाउंट मध्ये, Customer ID  आणि password चा उपयोग करून लॉग इन करा 

जर आपल्याला या प्रक्रियेमध्ये काहीही अडथळा आला तर आपण संबंधित बँकेच्या हेल्पलाईन नंबरवर कॉल करू शकता. हे हेल्पलाईन नंबर बँकेच्या वेबसाईट वर उपलब्ध असतात.

---

##व्यवहारांचे प्रकार  

1. NEFT
2. RTGS
3. IMPS

---

## NEFT नॅशनल इलेक्ट्रॉनिक फंड ट्रांसफर  

NEFT हा एक व्यवहाराचा प्रकार आहे. या प्रकारामध्ये सर्व व्यवहार तुकड्यांमध्ये(batch wise processing) पूर्ण केले जातात. त्यामुळे हि प्रक्रिया काहीशी स्लो (मंद) असते. जेव्हा तुम्ही एखादा व्यवहार करता, तो व्यवहार batch मध्ये ऍड केला जातो. आणि हा व्यवहार तुमच्या batch चा नंबर आल्यावर पूर्ण होतो. 

## NEFT कार्यवेळ

सोमवार ते शुक्रवार : सकाळी ८ ते संध्याकाळी ६.३० पर्यंत  
शनिवार : सकाळी ८ ते दुपारी १२.३० पर्यंत 

## व्यवहाराची  मर्यादा 

व्यवहार करण्यासाठी या प्रकारात कोणतीही किमाल अथवा कमाल मर्यादा नाही. 

---

## RTGS रिअल टाइम ग्रॉस सेटलमेंट

RTGS मार्फत केलेले व्यवहार 'Real Time' मध्ये पूर्ण केल्या जातात. उदा. तुम्ही आता जर कोणाला पैसे पाठविले तर त्या व्यवहाराची माहिती लगेचच त्या व्यक्तीच्या बँकेत कळविली जाते आणि व्यवहार पूर्ण केला जातो. या प्रकारामध्ये प्रत्येक व्यवहार स्वतंत्रपणे हाताळला जातो. 

## RTGS कार्यवेळ

सोमवार ते शुक्रवार : सकाळी ८ ते संध्याकाळी ४.३० पर्यंत  
शनिवार : सकाळी ८ ते दुपारी १. १५ पर्यंत 

## व्यवहाराची  मर्यादा 

किमान मर्यादा :  २ लाख कमाल मर्यादा  : अमर्यादित 

---

## IMPS इंमेडिएट पेमेंट सर्व्हिस  
### Instant payment transfer

IMPS या व्यवहाराच्या प्रकारामध्ये आपण पाठविलेले पैसे (केलेला व्यवहार) त्याच क्षणी (instantly) दुसऱ्याच्या खात्यामध्ये जमा होतात. सर्व प्रकारामध्ये व्यवहार करण्याचा हा जलद मार्ग आहे. 

## IMPS कार्यवेळ

२४*७ (दिवसभर) आपण कधीही या प्रकारचा वापर करून व्यवहार करू शकतो

## व्यवहाराची मर्यादा 

२ लाख प्रतिदिन 
